# Kurs zespołu Promocji
Zapraszam Cię do oficjalnego kursu dla zespołu promocji KN Solvro. Kurs przeznaczony jest przede wszystkim dla osób nietechnicznych, ale mimo wszystko wymaga użycia GitHuba do jego ukończenia. Dlaczego? ~~Bo tak mi kazała koordynatorka wydarzenia~~ Ponieważ jesteśmy kołem technicznym, a w zespole pracuje się najlepiej, gdy wszyscy wzajemnie rozumieją swoją rolę i potrafią korzystać z tych samych narzędzi przy prowadzeniu projektu.

Co przed nami?
Cykl 8 spotkań zaczynających się od 5.08. W trakcie kursu będziecie prowadzić swój własny profil w mediach społecznościowych, tworząc kontent, budując markę osobistą i produkując wysokiej jakości treści. Od czwartych zajęć będziecie mieli także możliwość angażować się w Social Media naszego Koła! :D

Spotkania będą odbywały się we wtorki i w czwartki. 

We wtorki będą odbywać się wykłady na żywo, każdy z nich będzie trwał 45 minut. Wykład w swojej formie będzie różnił się od tych klasycznych znanych z uczelni, ponieważ przewidziano wiele dyskusji panelowych i przestrzeni do zadawania pytań. Chciałbym, żeby poza samym zdobywaniem wiedzy, wokół kursu narastała aktywizacja społeczności, co pozwoli nam efektywniej pracować jako zespół.

W czwartki będę podsyłał materiały wideo, które utrwalą Waszą wiedzę i do których będziecie mogli cały czas wracać w razie potrzeby. Zarazem we wtorki jak i w czwartki otrzymacie zadanie domowe. Wykonanie obu z nich będzie konieczne do następnego wtorkowego spotkania.

Nasze spotkania podzielą się na 12 spotkań z teorią i szkoleniami, gdzie będziecie uczestniczyć w wykładach, dyskusjach i wspólnym omawianiu prac domowych. Ostatnie cztery spotkania to spotkania projektowe, gdzie będziecie mogli zrealizować własny projekt w Social Mediach.

Oto szczegółowy rozkład jazdy

TYDZIEŃ PIERWSZY
Wtorek - Wstęp do Social Mediów
Po spotkaniu będziesz umieć:
 - identyfikować potrzeby swoich odbiorców i dostosowywać do nich treść
 - wskazać cechy, które odróżniają Twoją markę w Social Mediach o innych
 - wymienić, na co zwracać szczególną uwagę przy tworzeniu kampanii marketingowych

Czwartek - przegląd platform Social Media
Po obejrzeniu materiałów poznasz zasosowanie następujących platform:
- Meta Facebook
- Meta Instagram
- TikTok
- YouTube
- Messenger
- Twitter
- Pinterest

TYDZIEŃ DRUGI
Wtorek - Utrwalanie swojego wizerunku
Po spotkaniu będziesz umieć:
- Analizować posty w Social Mediach pod kątem unikalnego stylu
- Rozróżniać posty napisane przez modele generatywne oraz pisane przez człowieka
- Doradzić w kwestii dostosowania języka, stylu wypowiedzi i używanych środków przekazu osobom, które chcą zacząć budować markę w SM

Czwartek - Czym są SMART oraz KPI?
Po obejrzeniu materiałów dowiesz się:
- czym są zasady SMART?
- jak stosować SMART w swoich projektach marketingowych
- jak ustawiać KPI, by osiągnąć sukces?

TYDZIEŃ TRZECI
W trzecim tygodniu zamienimy kolejność spotkań - we wtorek podeślę Wam filmiki, a w czwartek będziemy o nich rozmawiać
Wtorek - Wybieramy platormy w Social Mediach - część 1
Po obejrzeniu będziesz umieć:
- wybrać swoje platformy Social Media do osiągnięcia celów w marketingu
- poprowadzić swojego bloga

Czwartek - Wybieramy platformy w Social Mediach - część 2
Ten wykład będzie miał formę dyskusji. Rozpatrzymy trzy case studies i wybierzemy naszym fikcyjnym klientom platformy, na których będą prowadzić działalność marketingową. Jako zadanie domowe, dobierzemy się w pary i każdy z Was stworzy takie case study oraz rozważy case study swojego kolegi / koleżanki z pary.

TYDZIEŃ CZWARTY
Wtorek - Podstawy montowania wideo - CapCut
Na początku spotkania omówimy też pracę domową z tego poprzedniego :D
Po spotkaniu będziesz umieć:
 - stworzyć krótki filmik w programie CapCut
 - rozważać, dla jakich przypadków biznesowych CapCut będzie dobrym wyborem, a do których kompletnie się nie nada

Czwartek - Tworzenie treści na TikToka

TYDZIEŃ PIĄTY
Wtorek - zaawansowany montaż - Premiere Pro cz. 1
Po spotkaniu będziesz umieć:
- Korzystać z efektów montażowych w programie Premiere Pro
- Dostosowywać ścieżkę dźwiękową do materiału wideo
- Dodawać automatyczne napisy

Czwartek - Tworzenie treści na YouTuba

TYDZIEŃ SZÓSTY
W szóstym tygodniu nie będzie wykładu - zamiast tego będziecie oglądać filmiki. By zachować spójność, podzielę je na wtorek i czwartek, ale dla wygody wszystko wyślę we wtorek.
Wtorek - Tworzenie treści na Facebooku
Czwartek - Tworzenie treści na Instagramie

TYDZIEŃ SIÓDMY
Rozpoczynamy projekt. Do wyboru dla Was będą trzy formy realizacji projektu i trzy tematy (co daje nam kombinację aż 9 unikalnych ścieżek!). Spotkania wtorkowe będą obowiązkowe, natomiast czwartkowe - będą stanowić konsultacje i przestrzeń na dopytanie o coś.

Formy realizacji projektu:
- Samodzielnie (niska złożoność projektu)
- W parach (z osobą z kursu) (średnia złożoność projektu)
- W zespołach trzy-czteroosobowych (w tym z członkiem sekcji promocji) (wysoka złożoność projektu)

Tematy do realizacji:
- Prowadzenie bloga
- Stworzenie kanału na YouTube
- Rozpisanie kampanii w mediach społecznościowych dla wybranego case study
